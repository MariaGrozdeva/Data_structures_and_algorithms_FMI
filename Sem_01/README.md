# Анализ на алгоритми

Да бъде **анализиран** даден алгоритъм означава да бъде доказано, че той е **коректен**, и ако е коректен, да бъде  
изчислено колко **ресурси използва** - за всеки възможен вход - като ресурсите са основно **време** и **памет**.  

В този курс ще разглеждаме само втората част от анализа на алгоритми - **сложността**.  

**“Сложност на алгоритъм”** е мярка за това **колко ресурси полза този алгоритъм.** За какви ресурси става дума?  
1. **Време.** Искаме алгоритмите ни да работят бързо.   
В този смисъл, “качествен алгоритъм” е алгоритъм, който работи бързо върху *всички* входове.  
2. **Памет.** Искаме алгоритмите ни да ползват малко памет.  
В този смисъл, “качествен алгоритъм” е алгоритъм, който ползва малко памет върху *всички* входове.  

**Сложността по време** е мярка, която ни казва как нараства времето за изпълнение на даден алгоритъм, когато  големината на входа му клони към *безкрайност*.  
**Сложността по памет** е мярка, която ни казва как нараства паметта, която даден алгоритъм ползва, когато големината на входа му клони към *безкрайност*.  

Когато разглеждаме сложността по време на алгоритми, разглеждаме *три* случая:  

 - Най-добър случай (**Best case**)  
 - Среден случай (**Average case**)  
 - Най-лош случай (**Worst case**)  
 
 Коя е най-ценната величина от трите?  
**Средният случай!** ..*Но:*  
 -   Средното време за работа обикновено се определя трудно.  
 -   Ще се фокусираме върху времето за работа **в най-лошия случай**.  

![alt_text](https://github.com/MariaGrozdeva/Data_structures_and_algorithms_FMI/blob/main/Sem_01/images/AsymptoticNotations.png)
